<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber 2, Distinctio 37, C. 1</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber 2, Distinctio 37, C. 1</title>
          <date when="2017-07-04">July 4, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Q" n="Quaracchi1916">Quaracchi 1916 Volume 1</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-07-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l2d37c1">
        <head xml:id="pl-l2d37c1-Hd1e102">Capitulum 1</head>
        <head xml:id="pl-l2d37c1-Hd1e105" type="question-title">Quod aliqui. putant, malos actus nullo modo esse et Deo.</head>
        <p xml:id="pl-l2d37c1-d1e108">
          Sunt autem et alii plurimi, longe aliter de peccato et de actu sentientes; asserunt enim,
          voluntatem malam et actum malum peccata esse, et nulla ratione bona, nec secundum
          aliquam rationem ex Deo auctore esse, quia sine Deo fiunt.
        </p>
        <p xml:id="pl-l2d37c1-d1e111">
          Sine eo namque, ut ait Evangelista, 
          <cit>
            <quote source="http://scta.info/resource/io1_3@9-11">
              factum est nihil
            </quote>
          </cit>, 
          id est peccatum, quod
          dicitur esse nihil, non quia non sit actio, vel voluntas mala, quae aliquid est, sed quia
          a vero esse separat homines et ad malum trahit, et sic ad non esse deducit. 
          <cit>
            <quote>
              Qui enim
              summi boni participatione recedunt, quod solum vere ac proprie est, merito non esse
              dicuntur
            </quote>
          </cit>.
        </p>
        <p xml:id="pl-l2d37c1-d1e114">
          Ideoque Augustinus dicit Super Ioannem 
          <cit>
            <quote>
              peccatum nihil esse, nihilque fieri homines,
              cum peccant
            </quote>
          </cit>.
        </p>
        <p xml:id="pl-l2d37c1-d1e118">
          Hac igitur ratione astruunt, peccatum nihil esse, quia a vero esse hominem elongat;
          voluntatemque malam atque actionem, sive locutionem malam, peccatum esse dicunt, quia
          praevaricatio et inobedientia haec sunt et contra legem Dei fiunt; quae tamen sunt, sed
          ab homine, vel diabolo, non a Deo. Nullatenus enim a Deo haec esse dicunt, sive in
          quantum sunt, sive alio modo.
        </p>
        <p xml:id="pl-l2d37c1-d1e121">
          Illa quoque Augustini verba, quibus dicit, 
          <cit>
            <quote>
              omne quod est, in quantum est,
              bonum esse et Deum habere auctorem
            </quote>
          </cit>, 
          de naturis sive substantiis tantum accipienda
          fore tradunt. Substantiae vero nomine atque naturae dicunt significari substantias
          ipsas, et ea quae naturaliter habent, scilicet, quae concreata sunt eis, sicut anima
          naturaliter habet intellectum et ingenium et voluntatem et huiusmodi; quod ex verbis
          Augustini praemissis col-<pb ed="#Q" n="506"/>ligitur, ubi hominem appellat naturam,
          et malum hominem malam naturam.
        </p>
        <p xml:id="pl-l2d37c1-d1e126">
          Secundum hanc igitur assertionem vel acceptionem mali actus non sunt naturae vel
          substantiae, nec etiam boni actus; quod utique videtur Augustinus innuere in libro
          Retractationum, distinguens inter substantias sive naturas, et bonas actiones sive
          malas. Aperiens enim, quomodo intelligendum sit quiddam in libro De vera Religione
          ab eo traditum, ait: 
          <cit>
            <quote>
              Hoc de substantiis atque naturis dictum est: inde enim
              disputabatur, non de bonis actionibus atque peccatis
            </quote>
          </cit>. 
          Aperte hic videtur dividere
          inter naturas sive substantias, et actiones sive peccata. Ideoque asserunt praefati
          doctores, actiones interiores vel exteriores non esse naturas vel substantias, quae, si
          malae sunt, peccata sunt, neque a Deo sunt.
        </p>
        <p xml:id="pl-l2d37c1-d1e129">
          Quod vero mali actus non sint naturae, Augustinus videtur notare in prima responsione
          contra Pelagianos, ita dicens: 
          <cit>
            <quote>
              Opera diaboli, quae vitia dicuntur, actus sunt, non res
            </quote>
          </cit>.
        </p>
        <p xml:id="pl-l2d37c1-d1e132">
          Idem in quarta; 
          <cit>
            <quote>
              Omne malum natura non est, sed actus, accidens alicui ex defectu
              boni. Quam ob rem, quod natura non est, Deus non fecit, quia natura est omne quod fecit
            </quote>
          </cit>.
        </p>
        <p xml:id="pl-l2d37c1-d1e135">
          Item: 
          <cit>
            <quote>
              Omne quod natura bonum est, Deus ex nihilo fecit, non diabolus
            </quote>
          </cit>.
        </p>
        <p xml:id="pl-l2d37c1-d1e139">
          Ex quo colligitur, res aliquas esse, quae a Deo non sunt, eisque homines mali sunt.
        </p>
        <p xml:id="pl-l2d37c1-d1e142">
          Quod nihilominus et ipsi concedunt, innitentes verbis Augustini superius positis,
          qui in Enchirido, determinans illa verba Prophetae: 
          <cit>
            <quote>
              Vae! his qui dicunt bonum malum
            </quote>
          </cit>,
          dicit, 
          <cit>
            <quote>
              de ipsis rebus, quibus homines mali sunt, non de hominibus hoc esse
              intelligendum
            </quote>
          </cit>. 
          Sunt ergo aliquae res, quibus homines mali sunt.
        </p>
        <p xml:id="pl-l2d37c1-d1e145">
          <pb ed="#Q" n="507"/>
          Id vero, quo homo fit deterior, a Deo non est, quia, ut ait
          Augustinus in libro 83 Quaestionum, 
          <cit>
            <quote>
              Deo auctore homo non fit deterior
            </quote>
          </cit>. 
          Non est igitur Deus auctor rerum, quibus homo fit deterior; at sunt aliquae res, ut dictum est,
          quibus homines mali sunt; sunt igitur aliquae res, quae a Deo non sunt, quia peccata
          ipsae sunt. Ideoque Scriptura in pluribus contestatur locis, Deum non esse auctorem
          malorum, id est eorum quae peccata sunt.
        </p>
      </div>
    </body>
  </text>
</TEI>