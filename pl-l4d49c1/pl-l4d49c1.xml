<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAP. I</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Youlanda Halterman</name>
          <resp>Original OCR Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAP. I</title> <date when="2017-10-21">October 21,
          2017</date> </edition>
      </editionStmt>
      <publicationStmt>
        <authority> <ref>SCTA</ref> </authority>
        <availability status="free">
          <p>Published under a <ref target="https://creativecommons.org/licenses/by-sa/4.0">Creative
            Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="Qb" n="quaracchi1916b">Quaracchi 1916, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-10-21" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l4d49c1">
        <head xml:id="pl-l4d49c1-Hd1e109">Capitulum 1</head>
        <head xml:id="pl-l4d49c1-Hd1e112" type="question-title">De differentia mansionum in caelo et
          in inferno.</head>
        <p xml:id="pl-l4d49c1-d1e115"> <quote xml:id="pl-l4d49c1-Qd1e117"> Post resurrectionem vero,
          facto universo impletoque iudicio, suos fines habebunt civitates duae: una Christi, altera
          diaboli, una bonorum, altera malorum, utraque tamen Angelorum et honinum. Istis voluntas,
          illis facultas non poterit esse peccandi, vel ulla conditio moriendi; istis in aeterna
          vita feliciter viventibus, illis infeliciter in aeterna morte sine moriendi potestate
          durantibus, quoniam utrique sine fine; sed isti in beatitudine, alius alio praestabilius;
          in miseria vero illi, alius alio tolerabilius permanebunt</quote>.</p>
        <p xml:id="pl-l4d49c1-d1e121">Ex his apparet, quod sicut boni differenter glorificabuntur,
          alii magis, alii minus, ita et mali differenter in inferno punientur. Sicut enim <quote xml:id="pl-l4d49c1-Qd1e123">in domo Patris,</quote> id est in regno caelesti<quote xml:id="pl-l4d49c1-Qd1e126"> mansiones mullae sunt,</quote> id est praemiorum
          differentiae, ita et in gehenna diversae sunt mansiones, id est suppliciorum differentiae.
          Omnes tamen aeternam patientur poenam, sicut omnes electi eundem habebunt denarium, quem
          <quote xml:id="pl-l4d49c1-Qd1e129">Paterfamilias dedit omnibus qui operati sunt in
          vinea.</quote> Nomine denarii aliquid omnibus electis commune intelligitur, scilicet vita
          aeterna, Deus ipse, quo omnes fruentur, sed impariter. Nam sicut erit differens
          clarificatio corporum, ita differens erit gloria animarum. <quote xml:id="pl-l4d49c1-Qd1e132">Stella enim a stella,</quote> id est electus ab electo, <quote xml:id="pl-l4d49c1-Qd1e135">differt in claritate</quote> mentis et corporis. Alii enim
          aliis vicinius clariusque Dei speciem contemplabuntur, et ipsa contemplandi differentia
          diversitas mansionum vocatur. Domus ergo est una, id est, denarius est unus; sed
          diversitas est ibi mansionum, id est differentia claritatis, quia unum est et summum bonum
          beatitudo et vita omnium, scilicet ipse Deus. Hoc bono omnes electi perfruentur, sed alii
          aliis plenius; perfruentur vero videndo per speciem, non <quote xml:id="pl-l4d49c1-Qd1e141">per
          speculum in aenigmate.</quote> Habere ergo vitam est videre vitam, id est cognoscere Deum
          in specie. Unde Veritas in Evangelio ait: <quote xml:id="pl-l4d49c1-Qd1e144">Haec est vita
          aeterna, ut cognoscant te, et quem misisti lesum Christum, esse unum et solum verum
          Deum;</quote> hoc est, habere vitam est cognoscere te: non enim est ipsa cognitio, quod tu
          es, sed per cognitionem habetur bonum, quod tu es, id est vita.</p>
        <p xml:id="pl-l4d49c1-d1e149">Solet etiam quaeri de beatitudine, utrum omnes eam velint, et
          sciant quae sit vera beatitudo.</p>
        <p xml:id="pl-l4d49c1-d1e152">De hoc 
          <ref xml:id="pl-l4d49c1-Rd1e154">
            <name ref="#Augustine">Augustinus</name> 
            in libro XIII
            <title>De Trinitate</title>
          </ref>
          ita disserit: 
          <cit>
            <quote xml:id="pl-l4d49c1-Qd1e160" source="http://scta.info/resource/adt-l13-d1e1422">
              Mirum est, cum capessendae retinendaeque beatitudinis voluntas
              una sit omnium, unde tanta existat de ipsa beatitudine rursus diversitas voluntatum; non
              quod eam aliquis nolit, sed quod non eam omnes norint. Si enim omnes eam noscerent, non ab
              aliis, putaretur esse in virtute animi, ab aliis in voluptate corporis, ab aliis atque
              aliis alibi atque alibi. Quomodo ergo omnes amant quod non omnes sciunt? Quis potest amare
              quod nescit, sicut supra disputavi ? Cur ergo beatitudo amatur ab omnibus, nec tamen
              scitur ab omnibus? An forte sciunt omnes, quae ipsa sit, sed non omnes sciunt, ubi sit, et
              inde contentio est?
            </quote>
          </cit>
        </p>
        <p xml:id="pl-l4d49c1-d1e164"> 
          <cit>
            <quote xml:id="pl-l4d49c1-Qd1e166" source="http://scta.info/resource/adt-l13-d1e1422">
              An forte falsum est quod
              pro vero posuimus, beate vivere omnes homines velle? Si enim beate vivere est, verbi
              gratia, secundum animi virtutem vivere, quomodo beate vivere vult qui hoc non vult? Nonne
              verius dixerimus: homo iste non vult beate vivere, quia non vult secundum virtutem vivere,
              quod solum est beate vivere? Non igitur beate vivere volunt omnes, immo pauci hoc volunt,
              si non est beate vivere, nisi secundum virtutem animi vivere, quod multi nolunt.
            </quote>
          </cit>;
          <cit>
            <quote xml:id="pl-l4d49c1-Qd1e180" source="http://scta.info/resource/adt-l13-d1e1425">
              Itane
              falsum erit, unde nec ipse Cicero dubitavit? Ait enim: Beati certe omnes esse volumus.
              Absit, ut hoc esse falsum dicamus. Quid igitur? An dicendum est, etiam si nihil sit aliud
              beate vivere, quam secundum virtutem animi vivere; tamen et qui hoc non vult, beate vivere
              vult? Nimis quidem videtur hoc absurdum. Tale est enim, ac si dicamus: qui non vult beate
              vivere, beate vult vivere. Istam repugnantiam quis audiat, quis ferat? Et tamen ad hanc
              contrudit necessitas. Si et omnes beate vivere velle verum est, et non omnes sic volunt
              vivere, quomodo solum vivitur beate?
            </quote>
          </cit>
        </p>
        <p xml:id="pl-l4d49c1-d1e170"> 
          <cit>
            <quote xml:id="pl-l4d49c1-Qd1e172" source="http://scta.info/resource/adt-l13-d1e1428">
              An illud ab his angustiis
              nos poterit eruere, si dicamus, nihil esse beate vivere nisi vivere secundum delectationem
              suam; et ideo falsum non esse, quod omnes beate vivere velint, quia omnes ita volunt, ut
              quemque delectat? Sed id quidem falsum est: velle enim quod non deceat est esse
              miserrimum; nec tam miserum est non adipisci quod velit, quam adipisci velle quod non
              oportet. Quis ita sit caecus, ut dicat aliquem ideo beatum, quia vivit ut vult, cum
              profecto, etsi miser esset, minus tamen esset, si nihil eorum quae perperam voluisset,
              habere potuisset. Mala enim voluntate vel sola miser quisque efficitur; sed miserior, cum
              desiderium malae voluntatis impletur. Quapropter, quoniam verum est, quod omnes homines
              esse beati velint, idque ardentissimo amore appetant, et propter hoc cetera quaecumque
              appetunt; nec quisquam potest amare, quod omnino quid vel quale sit, nescit, nec potest
              nescire, quid sit quod se velle scit: sequitur, ut omnes beatam vitam sciant. Omnes autem
              beati habent quod volunt, quamvis non omnes qui habent quod volunt, continuo sint beati.
              Continuo autem miseri sunt qui vel non habent quod volunt, vel id habent quod non recte
              volunt. Beatus igitur non est, nisi qui et habet omnia quae vult, et nihil vult
              male
            </quote>
          </cit>. 
          <cit>
            <quote xml:id="pl-l4d49c1-Qd1e175" source="http://scta.info/resource/adt-l13-d1e1444">
              Ille quippe beate vivit, qui vivit ut
              vult, nec male aliquid vult</quote>
          </cit>.
          <cit>
            <quote xml:id="pl-l4d49c1-Qd1e178" source="http://scta.info/resource/adt-l13-d1e1431">
              Cum igitur ex his
              duobus constet beata vita, <!-- quote might end here -->licet in malis sit aliquis bonus, non tamen, nisi finitis
              omnibus malis, est beatus
            </quote>
          </cit>.
        </p>
        <p xml:id="pl-l4d49c1-d1e182"> 
          <cit>
            <quote xml:id="pl-l4d49c1-Qd1e184" source="http://scta.info/resource/adt-l13-d1e1435">
              Cum vero ex hac vita qui
              in his miseriis fidelis et bonus est, venerit ad beatam, tunc erit vere quod nunc esse
              nullo modo potest, ut sic homo vivat, quomodo vult. Non enim ibi volet male vivere, aut
              volet aliquid, quod deerit, aut deerit quod voluerit. Quidquid amabitur aderit, nec
              desiderabitur quod non aderit. Omne quod ibi erit, bonum erit, et summus Deus summum bonum
              erit; et quod est omnino beatissimum, ita semper fore certum erit
            </quote>
          </cit>. 
          <cit>
            <quote xml:id="pl-l4d49c1-Qd1e187" source="http://scta.info/resource/adt-l13-d1e1511">
            Beatos autem esse se velle omnium hominum est. Beatos esse se
            velle omnes in corde suo vident, nec tamen omnium est fides, qua ad beatitudinem
            pervenitur
            </quote>
          </cit>.
        </p>
      </div>
    </body>
  </text>
</TEI>