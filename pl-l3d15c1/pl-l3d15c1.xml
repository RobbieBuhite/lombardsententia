<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Cap. I.</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Youlanda Halterman</name>
          <resp>Original OCR Preparation</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Cap. I.</title>
          <date when="2017-09-05">September 05, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by-sa/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Qb" n="quaracchi1916b">Quaracchi 1916, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-09-05" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l3d15c1">
        <head xml:id="pl-l3d15c1-Hd1e111">Cap. I.</head>
        <head xml:id="pl-l3d15c1-Hd1e114" type="question-title"> De hominis defectibus, quos assumsit Christus. </head>
        <p xml:id="pl-l3d15c1-d1e117"> Illud quoque praetermittendum non est, quod Dei Filius naturam hominis accepit
          passibilem, animam passibilem, carnem passibilem et mortalem. Ut enim probaretur verum
          corpus habere, suscepit defectus corporis, famem et sitim et huiusmodi; et ut veram animam
          probaretur habere, suscepit defectus animae, scilicet tristitiam, timorem, dolorem et
          huiusmodi. </p>
        <p xml:id="pl-l3d15c1-d1e120"> Omnis autem sensus animae est: non enim caro sentit, sed anima utens corpore velut
          instrumento. </p>
        <p xml:id="pl-l3d15c1-d1e123"> Unde <name ref="#Augustine">Augustinus</name>
          <title>Super Genesim</title> in libro XII: <quote xml:id="pl-l3d15c1-Qd1e131">Non corpus sentit, sed anima per corpus,
            quo velut nuntio utitur ad contirmandum in se ipsa quod extrinsecus nuntiatur </quote>.
          Sicut ergo anima, quod foris est per corpus tanquam instrumentum videt vel audit, ita
          etiam per corpus quaedam sentit mala, quae sine cor¬ pore non sentiret, ut famem et sitim
          et huiusmodi; unde non immerito defectus corporis dicuntur. Quaedam autem non per corpus,
          immo etiam sine corpore sentit, ut est limor et huiusmodi. Sentit igitur anima dolores,
          sed quosdam per instrumentum corporis, quosdam vero non. </p>
        <p xml:id="pl-l3d15c1-d1e136"> Suscepit autem Christus sicut veram naturam hominis, ita et veros defectus hominis, sed
          non omnes. Assumsit enim defectus poenae, sed non culpae; nec tamen omnes defectus poenae,
          sed eos omnes, quos homini eum assumere expediebat, et suae dignitati non derogabat. Sicut
          enim propter hominem homo factus est, ita propter eum, hominis defectus suscepit: suscepit
          enim de nostro, ut de suo nobis tribueret , ut nostrum tolleret V Suscepit enim nostram
          vetustatem, ut suam nobis infunderet novitatem. <quote xml:id="pl-l3d15c1-Qd1e138"> Simplam accepit ille vetustatem,
            id est poenae, ut nostram duplam consumeret</quote>, id est poenae et culpae. </p>
        <p xml:id="pl-l3d15c1-d1e142"> Tradit auctoritas , quod Dominus noster in se suscepit omnia infirmitatis nostrae,
          praeter peccatum. Quod nisi accipiatur de illis tantum, quae eum sumere pro nobis oportuit
          nec dedecuit, falsum esse probabitur. Non enim assumsit ignorantiam aliquam, cum sit
          ignorantia quaedam, quae defectus est, nec peccatum est, scilicet ignorantia invincibilis:
          nam vincibilis peccatum est, si tamen de his est, quae nobis expedit scire; sunt enim
          quaedam, quorum scientia non affert, vel ignorantia non impedit salutem; et forte talium
          rerum ignorantia defectus non est. Constat autem, in nobis esse ignorantiam atque
          difficultatem volendi vel faciendi bonum, quae ad miseriam nostram pertinent. </p>
        <p xml:id="pl-l3d15c1-d1e145"> Unde <name ref="#Augustine">Augustinus</name> in libro III <title>De libero arbitrio
            :</title>
          <quote xml:id="pl-l3d15c1-Qd1e153">Approbare, inquit, falsa pro veris, ut erret invitus, et resistente atque torquente
            dolore carnalis vinculi, non posse a libidinosis operibus temperare, non est natura
            instituti hominis, sed poena damnati</quote>. <quote xml:id="pl-l3d15c1-Qd1e156">Ex qua miseria, peccantibus
            iustissime inflicta, liberat Dei gratia, quia sponte homo libero arbitrio cadere potuit
            , non etiam surgere . Ad quam miseriam pertinet ignorantia et difficultas, quam patitur
            omnis homo ab exordio nativiiatis suae, nec ab isto malo quisquam, nisi gratia Dei,
            liberatur </quote>. Ecce evidenter dicit hic Augustinus, ignorantiam, qua quis invitus
          falsa pro veris approbat, et difficultatem, qua non potest se temperare a malo, ad
          miseriam nostram perlinere et poenam esse hominis. Haec autem Christus non habuit; non
          igitur accepit omnes defectus nostrae infirmitatis, praeter peccatum. </p>
        <p xml:id="pl-l3d15c1-d1e160"> Sed forte aliquis dicet, illa esse peccatum . </p>
        <p xml:id="pl-l3d15c1-d1e163"> Cui obviat quod <name ref="#Augustine">Augustinus</name> tradere videtur, haec scilicet
          Deum inculpabiliter ante peccatum in exordio conditionis homini potuisse indere, ut essent
          ei naturalia, in libro <title>Retractationum</title> ita inquiens: <quote xml:id="pl-l3d15c1-Qd1e171">Ignorantia et
            difficultas, etiam si essent hominis primordia naturalia, nec sic culpandus Deus, sed
            laudandus esset</quote>. Sed si haec homo in primordio naturaliter habuisset, nunquid
          es¬ sent in eo defectus et poenae? Si defectus vel poena ei indita fuisset ante peccatum,
          iniuste cum eo agi videretur, si ante culpam sentiret poenam. </p>
        <p xml:id="pl-l3d15c1-d1e175"> Ob hoc sane dicimus, illa non fuisse defectus vel poenas, si naturaliter homini
          infuissent, sicut non fuit homini, ante peccatum nondum gratiam adepto, defectus sive
          poena non posse proficere. Sed postquam gratiam recepit, per quam proficere potuit et ad
          tempus etiam profecit, eamque culpa sua post amisit, simulque proficiendi facultatem
          perdidit, defectus fuit ei et poena non posse proficere, scilicet malum declinare, et
          bonum facere. Omnes igitur defectus nostros suscepit Christus praeter peccatum, quos ei
          conveniebat suscipere et nobis expediebat. Sunt enim plura aegritudinum genera et corporis
          vitia, a quibus omnino immunis exstitit. Quos enim defectus habuit, vel ad ostensionem
          verae humanitatis, ut timorem et tristitiam, vel ad impletionem operis, ad quod venerat,
          ut passibililatem et mortalitatem, vel ab immortalitatis desperatione spem nostram
          erigendam, ut mortem, suscepit. </p>
        <p xml:id="pl-l3d15c1-d1e179"> Hos autem defectus non conditionis suae necessitate, sed miserationis voluntate
          suscepit. Veros quidem habuit defectus, sicut et nos, sed non eadem causa. Nos enim ex
          peccato originali hos defectus trahimus, sicut Apostolus insinuat dicens: <quote xml:id="pl-l3d15c1-Qd1e181">Corpus
            quidem propter peccatum mortuum est,</quote> id est, necessitatem moriendi habet in se.
          Christus autem non ex peccato huiusmodi habuit defectus, quia sine peccato est conceptus,
          et natus, <quote xml:id="pl-l3d15c1-Qd1e184">et in terris conversatus</quote>. Sed ex sola miserationis voluntate de
          nostro in se transtulit veram infirmitatem, sicut accepit veram carnem, quam sine omni
          infirmitate assumere potuit, sicut absque culpa eandem suscepit. </p>
        <p xml:id="pl-l3d15c1-d1e188"> Sed quia nonnulli de sensu in passione humanitatis Christi male sensisse inveniuntur,
          asserentes, similitudinem atque imaginem passionis et doloris Christum hominem pertulisse,
          sed nullum omnino dolorem vel passionem sensisse, auctoritatum testimoniis eos
          convincentes, indubitabile faciamus quod supra diximus. </p>
        <p xml:id="pl-l3d15c1-d1e191"> Propheta Isaias dicit: <quote xml:id="pl-l3d15c1-Qd1e193" ana="#is53_4">Vere languores nostros ipse tulit et dolores
            nostros ipse portavit.</quote>
        </p>
        <p xml:id="pl-l3d15c1-d1e197"> Et Veritas ipsa in Evangelio ait: <quote xml:id="pl-l3d15c1-Qd1e199">Tristis est anima mea usque ad mortem;</quote>
          ubi etiam legitur: <quote xml:id="pl-l3d15c1-Qd1e202">Coepit lesus pavere et taedere.</quote>
        </p>
        <p xml:id="pl-l3d15c1-d1e206"> Propheta etiam ex persona Christi ait: <quote xml:id="pl-l3d15c1-Qd1e208">Repleta est malis anima mea;</quote> quod
          exponens <name ref="#Augustine">Augustinus</name> inquit: <quote xml:id="pl-l3d15c1-Qd1e214">Non vitiis et peccatis,
            sed humanis malis, id est doloribus, repleta fuit anima Christi, quibus ipsa compatitur
            carni. Non enim dolor corporis potest esse sine anima; dolere autem anima, etiam non
            dolente corpore, potest. Hos autem humanae infirmitatis affecus. sicut ipsam carnem ac
            mortem, non conditionis necessitate, sed miserationis voluntate suscepit</quote>. </p>
        <p xml:id="pl-l3d15c1-d1e218">
          <name>Ambrosius</name> etiam in libro <title>De Trinitate</title> ait: <quote xml:id="pl-l3d15c1-Qd1e226">Scriptum
            est: <quote xml:id="pl-l3d15c1-Qd1e228">Pater, si possibile est, transeat</quote> a <quote xml:id="pl-l3d15c1-Qd1e231">me calix iste.</quote>
            Timet ergo Christus; et dum Petrus non timet, Christus timet. Petrus dixit: Animam meam
            pono pro te; Christus dicit: Anima mea turbatur. Utrumque verum est et rationis plenum,
            quod et ille qui est inferior, non timet; et ille qui superior est, gerit timentis
            affectum </quote>. </p>
        <p xml:id="pl-l3d15c1-d1e237"> Idem in eodem : <quote xml:id="pl-l3d15c1-Qd1e239">Ut homo turbatur, ut homo fiet, ut homo crucifigitur </quote>;
            <quote xml:id="pl-l3d15c1-Qd1e242"> per naturam hominis et taediavit et resurrexit </quote>. <quote xml:id="pl-l3d15c1-Qd1e245"> Non turbatur
            eius virtus, non turbatur eius divinitas, sed turbatur anima, secundum humanae
            fragilitatis assumtionem turbatur . Nam qui suscepit animam, suscepit etiam animae
            passionem: non enim eo, quod Deus erat, aut turbari, aut mori posset </quote>. </p>
        <p xml:id="pl-l3d15c1-d1e249"> Idem in eodem: <quote xml:id="pl-l3d15c1-Qd1e251">Suscepit tristitiam meam, confidenter tristitiam nomino, qui
            crucem praedico. Ut homo habuit tristitiam, quam meo suscepit affectu, mihi compatitur,
            mihi tristis est, mihi dolet. Ergo pro me et in me doluit, qui pro se nihil habuit, quod
            doleret </quote>. <quote xml:id="pl-l3d15c1-Qd1e254"> Doles igitur, Domine lesu, mea vulnera, non tua, quia tu non
            pro te, sed pro me doles </quote>. </p>
        <p xml:id="pl-l3d15c1-d1e258">
          <name>Hieronymus</name> quoque in <title>Explanatione fidei</title> ait: <quote xml:id="pl-l3d15c1-Qd1e266"> Nos ita
            dicimus hominem passibilem a Dei Filio susceptum, ut Deitas impassibilis permaneret.
            Passus est enim Filius Dei non putative, sed vere, omnia quae Scriptura testatur,
            secundum illud quod pali poterat, scilicet secundum substantiam assumtam. Licet ergo
            persona Filii susceperit passibilem hominem, ila tamen eius habitatione secundum suam
            substantiam nil passa est, ut tota Trinitas, quam impassibilem necesse est confiteri
          </quote>. </p>
        <p xml:id="pl-l3d15c1-d1e270"> His aliisque auctoritatibus perspicuum fit, Christum vere passibilem assumsisse hominem,
          atque in eo defectus et affectus nostrae infirmitatis suscepisse, sed voluntate, non
          necessitatis conditione. </p>
        <p xml:id="pl-l3d15c1-d1e273"> Quaedam tamen reperiuntur in Sanctorum tractatibus, quae praemissis adversari videntur. </p>
        <p xml:id="pl-l3d15c1-d1e276"> Nam super illum locum Psalmi: <quote xml:id="pl-l3d15c1-Qd1e278">Clamavi , et non exaudies, </quote>Augustinus
          tradere videtur, Christum nec vere timuisse, nec vere tristatum esse, sic dicens:
            <quote xml:id="pl-l3d15c1-Qd1e281">Quomodo hoc dicit, <quote xml:id="pl-l3d15c1-Qd1e283">qui peccatum non fecit, nec inventus est dolus in ore
              eius</quote>? Sed de nobis, corpore suo, hoc dicit; corporis enim sui, id est
            Ecclesiae, gerebat personam; sicut et alibi, cum dixit: <quote xml:id="pl-l3d15c1-Qd1e286">Transeat a me calix
              iste,</quote> pro nobis loquitur, nisi forte putatur timuisse mori; sed non vere
            timebat Dominus pati, tertia die resurrecturus, cum arderet Paulus <quote xml:id="pl-l3d15c1-Qd1e289">dissolvi et
              esse cum Christo.</quote> Non enim fortior est miles quam imperator. Miles ergo
            coronandus gaudet mori, et Dominus coronaturus timet mortem ? Sed infirmitatem nostram
            repraesentans, pro suis infirmis, qui timent mori, haec dixit; vox illorum erat
          </quote>. </p>
        <p xml:id="pl-l3d15c1-d1e295">
          <name>Hieronymus</name> etiam ait: <quote xml:id="pl-l3d15c1-Qd1e300"> Erubescant qui putant Salvatorem timuisse
            mortem, et passionis pavore dixisse: <quote xml:id="pl-l3d15c1-Qd1e302">Transeat a me calix iste</quote>
          </quote>. </p>
      </div>
    </body>
  </text>
</TEI>