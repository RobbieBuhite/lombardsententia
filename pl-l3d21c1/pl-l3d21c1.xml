<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Cap. I.</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Youlanda Halterman</name>
          <resp>Original OCR Preparation</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Cap. I.</title>
          <date when="2017-09-05">September 05, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by-sa/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Qb" n="quaracchi1916b">Quaracchi 1916, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-09-05" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l3d21c1">
        <head xml:id="pl-l3d21c1-Hd1e111">Capitulum 1</head>
        <head xml:id="pl-l3d21c1-Hd1e114" type="question-title"> Si in Christi morte separata fuit anima vel caro a Verbo. </head>
        <p xml:id="pl-l3d21c1-d1e117"> Post praedicta considerandum est, utrum in morte a Verbo sit separata anima, vel caro. </p>
        <p xml:id="pl-l3d21c1-d1e120"> Quidam putaverunt carnem, sicut ab anima, ita a divinitate in morte fuisse divisam. Si
          enim, inquiunt, anima media divinitas carnem sibi univit, sicut superius praelaxatum est,
          ergo quando divisa est caro ab anima, divisa est etiam a divinitate, quia non potuit ab
          anima seiungi, per quam Verbo erat unita, quin a Verbo divideretur. Fuit autem divisa ab
          anima in morte, alioquin vera mors ibi non fuisset, quia, ut ait Augustinus, <quote xml:id="pl-l3d21c1-Qd1e122">mors,
            quam liment homines, separatio est animae a carne; mors autem, quam non liment ,
            separatio est animae a Deo. Utraque vero diaboli suasu, homini propinata est</quote>. Si
          ergo in Christo homine vera mors fuit, divisa est ibi anima , ac per hoc divinitas a
          carne. </p>
        <p xml:id="pl-l3d21c1-d1e126"> Huic suae probabilitati addunt auctoritatis testimonium. </p>
        <p xml:id="pl-l3d21c1-d1e130">
          <name>Ambrosius</name> enim , tractans de Christi derelictione, qui in cruce, voce magna
          clamans, dixit: <quote xml:id="pl-l3d21c1-Qd1e135">Deus, Deus meus, ut quid me dereliquisti?</quote> ait:
            <quote xml:id="pl-l3d21c1-Qd1e138">Clamat homo separatione divinitatis moriturus. Nam cum divinitas mortis libera
            sit, utique mors ibi esse non poterat, nisi vita discederet, quia vita divinitas
            est</quote>. Hic videtur tradi, quod divinitas separata sit in morte ab homine, quae
          nisi discessisset, homo ille mori non posset. Quod illi ad carnem referunt, quam dicunt a
          Deo separatam. </p>
        <p xml:id="pl-l3d21c1-d1e142"> Quibus respondemus, illam separationem sic esse accipiendam, sicut intelligitur
          derelictio, quae illis verbis significatur: <quote xml:id="pl-l3d21c1-Qd1e144">Ut quid me dereliquisti?</quote>
          Quomodo igitur Christus derelictus erat a Patre, cum in cruce se derelictum clamabat? Non
          recesserat Deus ab homine, ita quod esset soluta unio Del et hominis: alioquin fuit
          quoddam tempus, quando Christus, adhuc vivus, homo erat et non Deus; quia, adhuc vivus, se
          derelictum clamabat, non derelinquendum. Si ergo derelictio illa, unionis intelligatur
          solutio, ante facta fuit solutio Dei et hominis, quam Christus mortuus esset. Sed quis hoc
          dicat? Fateamur igitur, Deum quodam modo illum hominem in morte deseruisse, quia potestati
          persequentium eum exposuit ad tempus; non suam potentiam exercendo illum defendit, ut non
          moreretur. Separavit se divinitas, quia subtraxit protectionem, sed non solvit unionem;
          separavit se loris, ut non adesset ad defensionem, sed non intus defuit ad unionem. Si non
          ibi cohibuisset potentiam, sed exercuisset, non moreretur Christus. Mortuus est Christus,
          divinitate recedente, id esi effectum potentiae defendendo non exhibente. Hic est hircus
          apopompaeus , qui, altero hirco immolato, in solitudinem mittebatur, ut legitur in
          Levitico . <quote xml:id="pl-l3d21c1-Qd1e147"> Duo enim hirci humanitas et divinitas Christi intelli- guntur.
            Humanitate igitur immolata, divinitas in solitudinem abiit, id est in caelum. Unde
            Hesychius: In solitudinem, id est in caelum, tempore passionis, divinitas abiisse
            dicitur, non locum mu¬ tans, sed quodam modo virtutem cohibens, ut possent impii
            consummare passionem. Abiit ergo, id est, virtutem cohibuit , el <quote xml:id="pl-l3d21c1-Qd1e149">portavit
              iniquitates nostras</quote> , non ut haberet, sed et consumeret. <quote xml:id="pl-l3d21c1-Qd1e152">Deus</quote>
            enim <quote xml:id="pl-l3d21c1-Qd1e155">ignis consumens est.</quote>
          </quote>
        </p>
        <p xml:id="pl-l3d21c1-d1e160"> Ex his satis ostenditur, praemissa verba Ambrosii sic esse accipienda, ut praediximus. </p>
        <p xml:id="pl-l3d21c1-d1e163"> Alii quoque auctoritati innituntur, qui asserunt, divinitatem in morte recessisse ab
          homine secundum carnem. </p>
        <p xml:id="pl-l3d21c1-d1e166"> Ait enim Athanasius: <quote xml:id="pl-l3d21c1-Qd1e168">Maledictus, qui totum hominem, quem assumsit Dei Filius,
            denuo assumtum vel liberatum, tertia die a mortuis resurrexisse non confitetur. Fiat,
            fiat </quote>. Si, inquiunt, denuo assumtus est homo in resurrectione, quem assumserat
          in incarnatione, deposuit ergo eum in morte; separata ergo fuit divinitas in morte ab
          humanitate. </p>
        <p xml:id="pl-l3d21c1-d1e172"> Quibus respondemus, quod si his verbis assumtio talis intel- ligatur, quae sit secundum
          unionem, non carnem tantum, sed totum hominem, id est animam et carnem, denuo sibi univit
          in resurrectione, quia non simpliciter hominem, sed totum hominem assumtum dicit. Totum
          igitur hominem in morte deposuit, id est animam et carnem. Sed quis, nisi hostis
          veritatis, dicat animam a Verbo depositam ? Et tamen, nisi hoc fateantur, quod totus homo
          sit assumtus, non pro eis facit illa auctoritas, quae totum dicit assumtum. </p>
        <p xml:id="pl-l3d21c1-d1e176"> Sciendum est igitur, Athanasium id dixisse contra illorum perfidiam, qui resurrectionem
          Christi negabant, putantes, morte detineri qui solus <quote xml:id="pl-l3d21c1-Qd1e178">inter mortuos liber</quote>
          <sup>1</sup> est. Ideo maledicit illum, qui non confitetur, totum hominem denuo assumtum,
          resurrexisse, id est Christum animam denuo corpori coniunxisse et in illis duobus, denuo
          coniunctis in resurrectione, vere secundum hominem vixisse, sicut ante mortem. </p>
        <p xml:id="pl-l3d21c1-d1e185"> Nam in morte separata est anima a carne (unde vere dicitur Christus mortuus) sed neutrum
          separatum est a Verbo Dei, sicut <name ref="#Augustine">Augustinus</name>
          <title>Super loannem </title>docet, tractans illud Domini verbum : <quote xml:id="pl-l3d21c1-Qd1e193">Ego pono animam
            meam, ut iterum sumam eam. Nemo tollit eam a me, sed ego pono eam a me ipso</quote>;
            <quote xml:id="pl-l3d21c1-Qd1e196">potestatem habeo ponendi eam et iterum sumendi eam</quote> Hic animam dicit
          emissam. A quo emissa est? A se ipsa non est emissa, quia se ipsam non posuit; nec Verbum
          animam posuit vel carnem. Caro ergo animam posuit, sed potestate in se manentis deitatis;
          potentia ergo deitatis anima divisa est a carne, sed neutrum a Verbo Dei. </p>
        <p xml:id="pl-l3d21c1-d1e200"> Unde <name>Augustinus</name>: <quote xml:id="pl-l3d21c1-Qd1e205"> Verbum, ex quo suscepit hominem, id est carnem et
            animam, nunquam deposuit animam, ut esset anima a Verbo separata; sed caro posuit
            animam, quando exspi¬ ravit, qua redeunte surrexit. Mors ergo ad tempus carnem et animam
            separavit, sed neutrum a Verbo Dei. Caro igitur ponit et sumit animam, non potestate
            sua, sed potestate inhabitantis carnem deitatis</quote>. Hic evidenter traditur, nec
          animam nec carnem a Verbo Dei in morte divisam, ut aliquo modo soluta fuerit unio. </p>
        <p xml:id="pl-l3d21c1-d1e209"> Unde <name ref="#Augustine">Augustinus</name>
          <title>Contra Felicianum</title> : <quote xml:id="pl-l3d21c1-Qd1e217">Absit, ut sic Christus senserit mortem, ut ,
            quantum in se est, vita vitam perdiderit: si enim hoc ita esset, vitae fons aruisset.
            Sensit igitur mor¬ tem participatione humani affectus, quem sponte susceperat; non
            naturae suae perdidit potentiam, per quam cuncta vivificat. Sic in sepulcro carnem suam
            commoriendo non deseruit, sicut in utero Virginis connascendo formavit. Mortuus est
            ergo, non di- scedente vita, sicut passus est, non pereunte potentia. Nemo tollit animam
            eius ab eo, quia potestatem habet ponendi et sumendi</quote>. Ecce et hic habes,
          Christum non deseruisse carnem in morte, et vitam non discessisse a mortuo, et quod sponte
          tradidit spiritum, non alius extorsit. </p>
        <p xml:id="pl-l3d21c1-d1e221"> Unde <name>Ambrosius</name>: <quote xml:id="pl-l3d21c1-Qd1e226">
            <quote xml:id="pl-l3d21c1-Qd1e228">Emisit</quote> Christus <quote xml:id="pl-l3d21c1-Qd1e231">spiritum,</quote> et tamen quasi arbiter eruendi
            suspendendique corporis, <quote xml:id="pl-l3d21c1-Qd1e234">emisit</quote> spiritum, non amisit; pendebat in cruce,
            et omnia commovebat</quote>. <quote xml:id="pl-l3d21c1-Qd1e238">Sed unde emisit? Ex carne. Quo emisit? Ad Patrem
          </quote>. </p>
      </div>
    </body>
  </text>
</TEI>