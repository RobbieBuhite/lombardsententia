<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAP. II</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Youlanda Halterman</name>
          <resp>Original OCR Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAP. II</title> <date when="2017-10-21">October 21,
          2017</date> </edition>
      </editionStmt>
      <publicationStmt>
        <authority> <ref>SCTA</ref> </authority>
        <availability status="free">
          <p>Published under a <ref target="https://creativecommons.org/licenses/by-sa/4.0">Creative
            Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="Qb" n="quaracchi1916b">Quaracchi 1916, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-10-21" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l4d31c2">
        <head xml:id="pl-l4d31c2-Hd1e109">Capitulum 2</head>
        <p xml:id="pl-l4d31c2-d1e112">[Cap. II]. Separatio autem gemina est, corporalis scilicet et
          sacramentalis.</p>
        <p xml:id="pl-l4d31c2-d1e115">Corporaliter possunt separari causa fornicationis, vel ex
          comnuni consensu causa religionis, sive ad tempus, sive usque infinem.</p>
        <p xml:id="pl-l4d31c2-d1e118">Sacramentaliter vero separari nequeunt, dum vivunt, si
          legitimae personae sint: manet enim vinculum coniugale inter eos, etiam si aliis a se
          discedentes adhaeserint.</p>
        <p xml:id="pl-l4d31c2-d1e121">Unde <name ref="#Augustine">Augustinus</name>: <quote
          xml:id="pl-l4d31c2-Qd1e126">Usque adeo manent inter viventes semel inita iura nuptiarum,
          ut potius sint inter se coniuges etiam separati , quam cum aliis, quibus
          adhaeserunt</quote>.</p>
        <p xml:id="pl-l4d31c2-d1e131">Item: <quote xml:id="pl-l4d31c2-Qd1e133">Manet inter viventes
          quoddam coniugale vinculum, quod nec separatio nec cum altero copulatio possit auferre,
          sicut apostata anima, velut de coniugio Christi recedens, etiam fide perdita, Sacramentum
          fidei non amittit, quod lavacro regenerationis accepit: redderetur enim redeunti, si
          amisisset abscedens. Habet autem hoc qui recesserit ad cumulum supplicii, non ad meritum
          praemii </quote>.</p>
        <p xml:id="pl-l4d31c2-d1e137">Item: <quote xml:id="pl-l4d31c2-Qd1e139">Quibus placuit ex
          consensu ab usu carnalis concupiscentiae in perpetuum continere, absit, ut vinculum inter
          eos coniugale rumpatur, immo firmius erit, quo magis ea pacta secum gerunt, quae carius
          concordiusque servanda sunt, non voluptariis corporum nexibus, sed voluntariis animorum
          affectibus </quote>.</p>
        <p xml:id="pl-l4d31c2-d1e143"> <quote xml:id="pl-l4d31c2-Qd1e145"> Et attende, quod tertium
          bonum coniugii dicitur Sacramentum, non quia sit ipsum coniugium, sed quia eiusdem rei
          sacrae signum est, id est spiritualis et inseparabilis conjunctionis Christi et Ecclesiae
          </quote>.</p>
        <p xml:id="pl-l4d31c2-d1e149">Et est sciendum, ab aliquibus contrahi coniugium, quod haec
          tria bona non comitantur.</p>
        <p xml:id="pl-l4d31c2-d1e152">Deest enim fides, ubi vir cum alia, vel mulier cum alio coit.
          <!--<quote>--> Hoc igitur bonum ita coniugio adhaeret, ut ex eo, si adsit, amplius
          commendetur coniugium; si non adsit, non inde annihiletur. Quae enim adultera est, non
          ideo coniux non est; immo, si coniux non esset, adultera non foret; quod cum fit, culpa
          committitur, Sacramentum non cassatur.</p>
        <p xml:id="pl-l4d31c2-d1e157"> <quote xml:id="pl-l4d31c2-Qd1e159"> Bonum quoque prolis non
          omnibus adest coniugibus. Quidam enim pari voto continentiam servant, alii pro aetatis
          defectu, vel alterius rei causa generare non valent. Nec omnes illi etiam qui prolem
          recipiunt, bonum prolis habent</quote>. Nam bonum prolis dicitur non ipsa proles vel
          prolis spes, quae ad religionem non refertur, immo ad haereditariam successionem — ut cum
          quis terrenae possessionis haeredes habere desiderat — sed spes ac desiderium, quo proles
          ad hoc quaeritur, ut in religione informetur.</p>
        <p xml:id="pl-l4d31c2-d1e164">Multi ergo prolem habent, qui tamen bono prolis carent; nec
          ideo tamen coniugium esse desinit.</p>
        <p xml:id="pl-l4d31c2-d1e167">Sacramentum vero ita inseparabiliter coniugio adhaeret
          legitimarum personarum, ut sine illo coniugium non esse videatur, quia semper manet inter
          viventes vinculum coniugale, ut, etiam interveniente divortio, fornicationis causa,
          coniugalis vinculi firmitas non solvatur. Ubi vero non inter legitimas personas
          contrahitur coniugium, non adest illud bonum, quod dicitur Sacramentum, quia potest solvi
          talium copula, de quibus post dicetur.</p>
        <p xml:id="pl-l4d31c2-d1e170">Quod vero coniugium sit inter eos qui coniugali affectu non
          tamen gratia prolis, sed explendae libidinis conveniunt, nec fornicarii, sed coniuges
          appellentur, ostendit <name ref="#Augustine">Augustinus</name> inquiens: <quote
          xml:id="pl-l4d31c2-Qd1e175">Solet quaeri, cum masculus et femina, nec ille maritus, nec
          illa uxor alterius, sibimet non filiorum procreandorum, sed pro incontinentia solius
          concubitus causa copulantur, ea fide media, ut nec illa cum allero, nec ille cum altera
          faciat id, utrum nuptiae sint vocandae. Et potest fortasse non absurde hoc appellari
          connubium, si usque ad mortem alicuius eorum id inter eos placuerit, et prolis
          generationem, quamvis non ea causa coniuncti sunt, non tamen vitaverint, ut vel nolint
          sibi nasci filios, vel etiam opere aliquo malo agant, ne nascantur. Celerum, si vel
          utrumque, vel unum horum desit, non invenio, quomodo has nuptias appellare possimus.
          Etenim si aliquam sibi ad tempus adhibuerit, donec aliquam dignam honoribus aut suis
          facultatibus inveniat, quam in coniugio ducat, animo ipso adulter est, nec cum illa, quam
          cupit invenire, sed cum ista, cum qua sic cubat, ut cum ea non habeat maritale consortium
          </quote>.</p>
        <p xml:id="pl-l4d31c2-d1e179">Ecce coniuges dicuntur qui solius concubitus causa conveniunt,
          si tamen prolis generationem aliquo malo dolo non vitent.</p>
      </div>
    </body>
  </text>
</TEI>
