<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAP. II</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Youlanda Halterman</name>
          <resp>Original OCR Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAP. II</title> <date when="2017-10-21">October 21,
          2017</date> </edition>
      </editionStmt>
      <publicationStmt>
        <authority> <ref>SCTA</ref> </authority>
        <availability status="free">
          <p>Published under a <ref target="https://creativecommons.org/licenses/by-sa/4.0">Creative
            Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="Qb" n="quaracchi1916b">Quaracchi 1916, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-10-21" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l4d38c2">
        <head xml:id="pl-l4d38c2-Hd1e109">Capitulum 2</head>
        <head xml:id="pl-l4d38c2-Hd1e112" type="question-title">De votorum differentia.</head>
        <p xml:id="pl-l4d38c2-d1e115">Sciendum vero, quod votum aliud commune est, aliud singulare:
          commune, ut illud quod in baptismo omnes faciunt, cum spondent renuntiare diabolo et
          pompis eius; singulare, ut cum aliquis sponte promittit servare virginitatem Vel
          continentiam, vel aliquid huiusmodi.</p>
        <p xml:id="pl-l4d38c2-d1e118">Item singulare votum aliud est privatum, aliud solemne;
          privatum est in abscondito factum; solemne in conspectu Ecclesiae factum. Item privatum
          votum si violatur, peccatum est mortale; solemne vero violare, peccatum et scandalum
          est.</p>
        <p xml:id="pl-l4d38c2-d1e121">Qui privatum faciunt votum continentiae, matrimonium
          contrahere non debent, quia contrahendo mortaliter peccant; si tamen contraxerint, non
          separentur, quia probari non potest quod occulte actum est. Qui enim solemniter vovent,
          nullatenus coniugium inirequeunt; quibus non solum nubere, sed et velle damnabile est.</p>
        <p xml:id="pl-l4d38c2-d1e125">Unde <name ref="#Augustine">Augustinus</name>: <quote
          xml:id="pl-l4d38c2-Qd1e130">In coniugali vinculo, si pudicitia servatur, damnatio non
          limetur; sed in viduali continentia et virginali excellentia virtus muneris amplioris
          expetitur; qua expetita et electa et voto oblata, iam non solum capessere nuptias, sed
          etiam, si non nubant, nubere velle damnabile est</quote>. <quote
          xml:id="pl-l4d38c2-Qd1e133">Voventibus enim virginitatem vel viduitatem non solum nubere,
          sed et velle damnabile est</quote>.</p>
        <p xml:id="pl-l4d38c2-d1e137">Quod <name ref="Paul">Apostolus</name> ostendit, Timotheo
          scribens: <quote xml:id="pl-l4d38c2-Qd1e142">Adolescentiores viduas devita; cum enim
          luxuriatae fuerint, in Christo nubere volunt,</quote> id est, cum post votum continentiae
          in deliciis egerint vitam, non dico nubunt, sed nubere volunt in Christo, quasi tunc non
          sit peccatum. Sed quod sit, ostendit subdens: <quote xml:id="pl-l4d38c2-Qd1e145">Habentes
          damnationem;</quote> et quare, subdit: <quote xml:id="pl-l4d38c2-Qd1e148">quia primam
          fidem irritam fecerunt,</quote> etsi non nubendo, tamen volendo; ut voluntatem, quae a
          proposito cecidit, apparet esse damnatam, sive sequantur nuptiae, sive non. Damnatur enim
          propositi fraus; damnantur tales, quia continentiae fidem primam irritam fecerunt, id est
          votum, vel in voto violato fidem, quam in baptismo professae sunt<quote
          xml:id="pl-l4d38c2-Qd1e151">. </quote>Si autem pro voluntate nubendi damnantur, constat,
          si eam effectui mancipaverint, revocandum id esse in irritum, easque arcendas redire ad
          propositum.</p>
        <p xml:id="pl-l4d38c2-d1e155">Unde <name ref="#GregoryGreat">Gregorius</name>: <quote
          xml:id="pl-l4d38c2-Qd1e160"> Viduas a proposito recedentes viduitatis, super quibus nos
          consuluisti, credo te nosse a sancto Paulo, nisi convertantur, olim esse damnatas; quas et
          nos apostolica auctoritate damnandas et a communione fidelium atque a liminibus ecclesiae
          arcendas fore censemus, usquequo obediant suis episcopis, et ad bonum, quod coeperunt,
          invite aut voluntarie revertantur </quote>.</p>
        <p xml:id="pl-l4d38c2-d1e164"><!--<quote>--> De virginibus autem non velatis, si
          deviaverint, a praedecessore nostro Innocentio taliter decretum habemus: <quote
          xml:id="pl-l4d38c2-Qd1e167"> Hae quae, necdum sacro velamine tectae, tamen in virginali
          proposito semper se simulaverunt permanere, licet velatae non fuerint, tamen, si
          nupserint, aliquo tempore his agenda poenitentia est, quia sponsio earum a Domino
          tenebatur. Si enim inter homines solet bonae fidei contractus nulla ratione dissolvi,
          quanto magis ista pollicitatio, quam cum Deo pepigit, solvi sine vindicta non
          poterit</quote>?</p>
        <p xml:id="pl-l4d38c2-d1e171">Item: <quote xml:id="pl-l4d38c2-Qd1e173">Si virgines nondum
          velatae taliter publica poenitentia puniuntur, et a coetu fidelium usque ad satisfactionem
          excluduntur, quanto magis viduae, quae perfectioris aetatis et maturioris consilii
          existunt, et habitum religionis assumserunt, et deinde apostataverunt atque ad priorem
          vomitum sunt reversae, a nobis et ab omnibus fidelibus a liminibus ecclesiae et a coetu
          fidelium usque ad satisfactionem sunt eliminandae et carceribus tradendae</quote>.</p>
        <p xml:id="pl-l4d38c2-d1e177">Ex his apparet, virgines vel viduas voto continentiae
          astrictas, sive fuerint velatae, sive non, nullatenus coniugium sortiri posse. Quod itidem
          de omnibus intelligendum est, qui continentiam voverunt: quod enim ante erat licitum, post
          votum fit illicitum.</p>
        <p xml:id="pl-l4d38c2-d1e181">Non est hic praetermittendum, quod Innocentius de viduis et
          puellis decrevit: <quote xml:id="pl-l4d38c2-Qd1e183">Quae Christo spiritualiter nubunt, si
          postea publice nupserint, non eas admittendas esse ad poenitentiam, nisi hi quibus se
          iunxerant, de mundo recesserint. Si enim de hominibus haec ratio custoditur, ut
          quaecumque, vivente viro, alteri nupserit, adultera habeatur, nec ei agendae poenitentiae
          licentia concedatur, nisi unus de his fuerit defunctus, quanto magis de illa tenenda est,
          quae ante se immortali Sponso coniunxerat, et post ad humanas nuptias
          transmigravit</quote>.</p>
        <p xml:id="pl-l4d38c2-d1e187">Attende, quod non solum coniugium talibus negare videtur, sed
          etiam locum poenitentiae. Sed non ita intelligendum est, ut aliquando excludantur a
          poenitentia, quae digne poenitentiam agere volunt; sed illae non sunt admittendae ad
          poenitentiam, quae ab incesti copula discedere noluerint; quia post religionis propositum
          non potest Deo per poenitentiam reconciliari quae ad habitum suae professionis redire
          neglexerit. Tunc ille cui se iunxerat<quote xml:id="pl-l4d38c2-Qd1e189">, </quote> ei
          defunctus erit, cum ab eius illicitis amplexibus haec penitus recesserit. Cum igitur
          dicitur, eas non esse admittendas ad poenitentiam, nisi hi quibus se iunxerant,
          recesserint de mundo, subaudiendum est eis: tunc enim eis viri de mundo recedunt et
          defunguntur, cum ab eorum concupiscentia istae se alienant.</p>
        <p xml:id="pl-l4d38c2-d1e193">Quem sensum subdita similitudo declarat et confirmat.</p>
        <p xml:id="pl-l4d38c2-d1e196">Cum vir et mulier legitime coniuncti sunt, constat, alterum,
          allero vivente, ad aliam non posse transire copulam, alioquin adulterium committit; de quo
          Clemens Papa ait: <quote xml:id="pl-l4d38c2-Qd1e198">Quid in omnibus peccatis est
          adulterio gravius? Secundum namque in poenis tenet locum, quem primum illi habent qui
          aberrant a Deo </quote>.Gravissime igitur peccant adulteri, graviter fornicarii, sed
          cunctis bis gravius incestuosi, quos omnes transcendunt contra naturam delinquentes.</p>
        <p xml:id="pl-l4d38c2-d1e202">Unde <name ref="#Augustine">Augustinus</name>: <quote
          xml:id="pl-l4d38c2-Qd1e207"> Adulterii malum vincit fornicationem, vincitur autem ab
          incestu: peius enim est cum matre quam cum aliena uxore dormire. Sed horum omnium pessimum
          est quod contra naturam fit, ut si vir membro mulieris, non ad hoc concesso, utatur; hoc
          exsecrabiliter fit in meretrice, sed exsecrabilius fit in uxore</quote>.</p>
      </div>
    </body>
  </text>
</TEI>
