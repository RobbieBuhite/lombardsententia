<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAP. IV</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Youlanda Halterman</name>
          <resp>Original OCR Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAP. IV</title> <date when="2017-10-21">October 21,
          2017</date> </edition>
      </editionStmt>
      <publicationStmt>
        <authority> <ref>SCTA</ref> </authority>
        <availability status="free">
          <p>Published under a <ref target="https://creativecommons.org/licenses/by-sa/4.0">Creative
            Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="Qb" n="quaracchi1916b">Quaracchi 1916, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-10-21" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l4d45c6">
        <head xml:id="pl-l4d45c6-Hd1e109">CAP. IV</head>
        <head xml:id="pl-l4d45c6-Hd1e112" type="question-title">Quomodo Sancti et glorificati et
          Angeli audiunt preces supplicantium et intercedunt pro eis.</head>
        <p xml:id="pl-l4d45c6-d1e115">Sed forte quaeris: Nunquid preces supplicantium audiunt, et
          vota postulantium in eorum notitiam perveniunt ?</p>
        <p xml:id="pl-l4d45c6-d1e118">Non est incredibile, animas Sanctorum, quae in <quote
          xml:id="pl-l4d45c6-Qd1e120">abscondito faciei Dei</quote> veri luminis illustratione
          laetantur, in ipsius contemplatione ea quae foris aguntur, intelligere, quantum illis vel
          ad gaudium, vel nobis ad auxilium pertinet. Sicut enim Angelis, ita et Sanctis, qui Deo
          assistunt, <quote xml:id="pl-l4d45c6-Qd1e123">petitiones nostrae innotescunt</quote> in
          Verbo Dei, quod contemplantur. Unde et dicuntur Angeli orationes et vota nostra offerre
          Deo, non quia eum doceant, sed quia eius voluntatem super eis consulunt.</p>
        <p xml:id="pl-l4d45c6-d1e127">Unde <name ref="#Augustine">Augustinus</name>: <quote
          xml:id="pl-l4d45c6-Qd1e132">Angelis, qui sunt apud Deum, innotescunt petitiones nostrae,
          ut quodam modo eas offerant Deo et de his consulant, et quod, Deo iubente, implendum esse
          cognoverint, hoc nobis vel evidenter vel latenter reportent. Unde et Angelus hominibus
          ait: <quote xml:id="pl-l4d45c6-Qd1e134">Cum oraretis, orationem vestram obtuli
          Deo</quote>.</quote> </p>
        <p xml:id="pl-l4d45c6-d1e140"> <quote xml:id="pl-l4d45c6-Qd1e142">Ad omnia quidem scienda
          sufficit Deo sua perfectio; habet tamen nuntios, id est Angelos, non qui ei quae nescit,
          annuntient — non enim sunt ulla, quae nesciat — sed bonum eorum est de operibus suis eius
          consulere veritatem, et hoc est, quod ei dicuntur nonnulla nuntiare, non ut ipse ab eis
          discat, sed ut ab eo ipsi per Verbum eius sine corporali sono. Nuntiant etiam quod
          voluerit, ab eo missi ad quos voluerit, totum ab illo per illud Verbum eius audientes, id
          est in eius veritate invenientes, quid sibi faciendum, quid, quibus et quando nuntiandum
          sit. Nam et nos, orantes eum, non eum docemus, quia <quote xml:id="pl-l4d45c6-Qd1e144"
          >novit,</quote> ait Verbum eius<quote xml:id="pl-l4d45c6-Qd1e147">, Pater vester, quid
          vobis necessarium sit, priusquam petatis ab eo</quote>. Nec ista ex tempore cognovit, sed
          futura omnia temporalia atque in eis etiam quid et quando ab illo petituri fueramus, et
          quos et de quibus rebus vel exauditurus, vel non exauditurus esset, sine initio ante
          praescivit</quote>.</p>
        <p xml:id="pl-l4d45c6-d1e152"> <quote xml:id="pl-l4d45c6-Qd1e154"> Non ergo dicitur Angelus
          orationes nostras offerre Deo, quasi Deus tunc non noverit, quid velimus et quo
          indigeamus, quiomnia, antequam fiant, sicut et postquam facta sunt, novit; sed quia
          necesse habet rationalis creatura temporales causas ad aeternam veritatem referre, sive
          petendo quid erga se fiat, sive consulendo quid faciat</quote>.</p>
        <p xml:id="pl-l4d45c6-d1e158">Si autem Angeli a Deo per Verbum eius discunt petitiones
          nostras, et quid de eis implendum sit vel non, cur non credamus, et animas Sanctorum Dei
          faciem contemplantium in eius veritate intelligere preces hominum, et quae implendae sint,
          vel non ?</p>
        <p xml:id="pl-l4d45c6-d1e161">Inde est, quod Deus dicitur exaudire preces quorundam, non
          solum, quando effectui mancipat, sed etiam, quando innotescit curiae Angelorum et
          sanctarum animarum, quid inde futurum sit, vel non; et quod cognoscunt in Dei voluntate
          esse, volunt et ipsi. Adeo enim supernae Veritati addicti sunt, ut nihil praeter eius
          voluntatem queant velle. Intercedunt igitur ad Deum pro nobis Sancti et merito, dum eorum
          merita suffragantur nobis, et affectu, dum vota nostra cupiunt impleri; quod tamen non
          faciunt, nisi</p>
        <p xml:id="pl-l4d45c6-d1e164">in voluntate Dei implenda didicerint. Oramus ergo, ut
          intercedant pro nobis, id est, ut merita eorum nobis suffragentur, et ut ipsi velint bonum
          nostrum, quia, eis volentibus, Deus vult, et ita fiet.</p>
        <p xml:id="pl-l4d45c6-d1e167">Ex praemissis constat, quod cum quibusdam misericordius agit
          Deus, quam aliqua eorum peccata meruerint, scilicet cum</p>
        <p xml:id="pl-l4d45c6-d1e171">mediocriter malis, qui suffragiis Ecclesiae iuvantur.</p>
      </div>
    </body>
  </text>
</TEI>
