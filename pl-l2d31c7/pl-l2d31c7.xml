<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber 2, Distinctio 31, C. 7</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber 2, Distinctio 31, C. 7</title>
          <date when="2017-07-04">July 4, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Q" n="Quaracchi1916">Quaracchi 1916 Volume 1</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-07-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l2d31c7">
        <head xml:id="pl-l2d31c7-Hd1e102">Capitulum 7</head>
        <head xml:id="pl-l2d31c7-Hd1e105" type="question-title">Quare dicitur originale peccatum.</head>
        <p xml:id="pl-l2d31c7-d1e108">
          Iam ostensum est, quid sit originale peccatum, et qualiter a parentibus in filios,
          et per carnem in animam transeat. Ex quibus etiam innotescit, quare dicatur originale
          peccatum, ideo scilicet, quia ex vitiosa lege originis nostrae, in qua concipimur,
          scilicet carnis, libidinosa concupiscentia traducitur, ut supra dictum est. Non
          enim, quia ex carne tracta ab Adam concepti sumus, ideo peccatum traximus, quia et
          Christi corpus ex eadem carne formatum est, quae ab Adam descendit, sed eius conceptus
          est celebratus non lege peccati, id est concupiscentia carnis, unde et caro, eius
          peccatrix non fuit, immo operatione Spiritus sancti; noster vero conceptus non fit sine
          libidine, et ideo non est sine peccato.
        </p>
        <p xml:id="pl-l2d31c7-d1e111">
          Quod evidenter Augustinus ostendit in libro De fide ad Petrum, sic dicens: <!--unsure how to format quote; missing end quotation mark-->
          «Quia, dum sibi invicem vir mulierque miscentur, sine libidine non est parentum concubitus; ob hoc
          filiorum, ex eorum carne nascentium, non potest sine peccato esse conceptus, ubi
          peccatum in parvulos non transmittit propagatio, sed libido; nec fecunditas naturae
          humanae facit homines cum peccato nasci, sed foeditas libidinis, quam homines habent ex
          illius iustissima condemnatione peccati. ldeo beatus David propter originale peccatum,
          quo naturaliter obstricti filii sunt irae, dicit: 
          <cit>
            <quote source="http://scta.info/resource/ps50_7@3-13">
              In iniquitatibus conceptus sum, et in
              peccatis concepit me mater mea
            </quote>
          </cit>.
          Ex hoc itaque apparet, ex lege conceptionis traduci
          originale peccatum, quia nisi conceptio sic fieret in carne, anima ex carnis
          coniunctione concupiscentiae vitium non traheret.
        </p>
        <p xml:id="pl-l2d31c7-d1e114">
          <pb ed="#Q" n="473"/>
          Sed ad hoc opponitur hoc modo. In ipso conceptu, ubi dicitur
          transmitti peccatum, propagatur caro, nec tunc infunditur anima secundum physicos, sed
          iam effigiato corpore; quod etiam Moyses in Exodo aperte significat, ubi agit de
          percussura mulieris praegnantis: 
          <cit>
            <quote>
              Si quis, inquit, percusserit mulierem praegnantem et
              abortum fecerit, si adhuc informe fuerit puerperium, mulctabitur pecunia; si autem
              formatum fuerit, reddat animam pro anima
            </quote>
            <bibl>Exodus</bibl>
          </cit>. 
          Formatum vero intelligitur propria anima
          animatum; et informe quod nondum habet animam. In ipso ergo conceptu, cum caro
          propagatur, nondum infunditur anima. Quomodo ergo ibi peccatum transmittitur, cum peccatum
          non possit esse ubi anima non est?
        </p>
        <p xml:id="pl-l2d31c7-d1e120">
          Ad quod dici potest, quia in illo conceptu dicitur peccatum transmitti, non quia
          peccatum originale ibi sit, sed quia caro ibi trahit id ex quo peccatum fit in anima,
          cum infunditur. Et utrumque vocatur conceptus, scilicet et cum caro propagatur formamque
          corporis humani recipit, et cum anima infunditur; quod etiam aliquando dicitur nativitas
          — unde, quod natum est in te —— proprie autem nativitas dicitur in lucem editio.
        </p>
      </div>
    </body>
  </text>
</TEI>