<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAP. II</title>
        <author ref="#Lombard">Peter Lombard</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Youlanda Halterman</name>
          <resp>Original OCR Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAP. II</title> <date when="2017-10-21">October 21,
          2017</date> </edition>
      </editionStmt>
      <publicationStmt>
        <authority> <ref>SCTA</ref> </authority>
        <availability status="free">
          <p>Published under a <ref target="https://creativecommons.org/licenses/by-sa/4.0">Creative
            Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="Qb" n="quaracchi1916b">Quaracchi 1916, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-10-21" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="pl-l4d41c2">
        <head xml:id="pl-l4d41c2-Hd1e109">CAP. II</head>
        <head xml:id="pl-l4d41c2-Hd1e112" type="question-title">De variis traditionibus
          affinitatis.</head>
        <p xml:id="pl-l4d41c2-d1e115">Sed alii videntur concedere, in quinta generatione inter
          affines contrahi coniugium, et in quarta etiam, si contractum fuerit, non separari.</p>
        <p xml:id="pl-l4d41c2-d1e118">Ait enim Fabianus Papa: <quote xml:id="pl-l4d41c2-Qd1e120">De
          propinquis, qui ad affinitatem per virum et uxorem veniunt, defuncta uxore vel viro, in
          quinta generatione iungantur; in quarta si iuncti fuerint, non separentur; in tertia autem
          propinquitate non licet uxorem alterius accipere post obitum eius. Aequaliter vir iungatur
          in matrimonio eis quae sibi consanguineae sunt, et uxoris suae consanguineis, post mortem
          uxoris </quote>. Ecce, hic conceditur, in quinta vel quarta propinquitate affinium fieri
          coniugium.</p>
        <p xml:id="pl-l4d41c2-d1e124">lulius etiam Papa ait: <quote xml:id="pl-l4d41c2-Qd1e126"
          >Statutum est, ut relictam patris uxoris suae, relictam fratris uxoris suae, relictam
          filii uxoris suae nemo sibi in matrimonium sumat; relictam uxorem consanguineorum uxoris
          suae usque in tertiam progeniem nemo in uxorem sumat; in quarta vero et quinta si inventi
          fuerint, non separentur</quote>.</p>
        <p xml:id="pl-l4d41c2-d1e131">Ecce, quam varie de affinitatis observatione loquuntur
          auctores. Alii enim usque ad septimum gradum eam observari sanciunt; alii vero in quinto
          vel quarto matrimonia contracta non dividunt. Sed illi veritatis rigorem, isti
          misericordiae dispensationem videntur proponere: potest enim Ecclesia dispensare in copula
          affinium usque ad tertium gradum, sicut <name ref="#GregoryGreat">Gregorius</name>
          dispensavit in quarto gradu consanguinitatis.</p>
        <p xml:id="pl-l4d41c2-d1e137">Illud etiam non est praetereundum, quod <name
          ref="#GregoryGreat">Gregorius</name> <quote xml:id="pl-l4d41c2-Qd1e142">Venerio
          episcopo</quote> scribit: <quote xml:id="pl-l4d41c2-Qd1e145">Sedem apostolicam consulere
          decrevisti, si mulier copula nuptiali extraneo viro coniuncta, cognationi eius pertineat;
          si, eo defuncto, cognatio maneat, vel si sub alio viro cognationis vocabula dissolvantur;
          vel si susceptae soboles possint legitime ad prioris viri cognationis transire copulam. Si
          una caro fuerit, quomodo potest aliquis eorum propinquus uni perlinere, nisi pertineat
          alteri ? Hoc minime posse fieri, credendum est. Porro, uno defuncto, in superstite
          affinitas non deletur, nec alia copula coniugalis affinitatem prioris copulae solvere
          valet; sed nec alterius coniunctionis soboles placet ad affinitatis prioris viri
          consortium transire. Si quis ergo sacrilego et temerario ausu in defuncto quaerit
          propinquitatem extinguere, vel sub altero affinitatis vocabulo dissipare, vel susceptas
          soboles alterius copulae propinquitati prioris credit legitime sociari, hic negat Dei
          verbum validum esse, quod dixit: <quote xml:id="pl-l4d41c2-Qd1e147">Erunt duo in carne
          una</quote>.</quote> </p>
        <p xml:id="pl-l4d41c2-d1e152">Ecce, hic prohibet, si mortuo primo viro, uxor eius alii
          nupserit, <quote xml:id="pl-l4d41c2-Qd1e154"> filios de secundo viro genitos ducere uxores
          de cognatione prioris viri, quia filii mediante matre ad cognationem prioris viri
          perlinent, cum quo mater eorum una caro extiterat</quote>.</p>
        <p xml:id="pl-l4d41c2-d1e158">Hoc idem etiam Innocentius Papa ait: <quote
          xml:id="pl-l4d41c2-Qd1e160">Si qua mulier ad secundas nuptias transierit et ex eis sobolem
          genuerit, nullatenus potest ad consortium cognationis prioris viri pertingere </quote>.
          Hoc autem observandum est usque ad septimum generis gradum, sed maxime usque ad tertium
          vel quartum, sicut supra positum est.</p>
      </div>
    </body>
  </text>
</TEI>
